הארי פוטר והנסיך חצוי-הדם

ג'יי. קיי. רולינג

ה-16 ביולי 2005

"הארי פוטר והנסיך חצוי־הדם" (באנגלית: "Harry Potter and the Half-Blood Prince") הוא הספר השישי בסדרת ספרי "הארי פוטר" שנכתבו על ידי ג'יי קיי רולינג. הספר יצא לאור באנגלית ב-16 ביולי 2005, ובעברית ראה אור ב־22 בדצמבר באותה שנה.

בשנת 2007 החלו צילומי הסרט המבוסס על ספר זה והסרט יצא לאקרנים ב-16 ביולי 2009.
בתמונת השער הבריטית רואים את דמבלדור מגרש את החייז"לים עם אש קסומה לצד הארי. בגרסה האמריקאית (והעברית) רואים את שניהם רוכנים מעל הגביע בו אמור להיות ההורקרוקס. מאחור, בהוגוורטס, ג'יני, רון והרמיוני מביטים באות האפל.
השם "הנסיך חצוי הדם" מתייחס לכינוי אשר המציא לעצמו בנעוריו סוורוס סנייפ.

תוכן עניינים

העלילה[]

בפרק הראשון[]

ראש הממשלה המוגלגי נפגש עם שר הקסמים לשעבר(קורנליוס פאדג').במפגשים אלה מספר פאדג' לראש הממשלה שיש משרד לקסמים,קוסמים ומכשפות,שיש פושע נמלט ושמו סיריוס בלק הוא נרצח והוא חף מפשע,הוא גם מספר לו שזה שאין לנקוב בשמו(לורד וולדמורט)חזר ושיזהרו.

בפרק השני[]

נרקיסה מאלפוי ובלטריקס לסטריינג',אוכלות מוות,אחיות מתווכחות אם לבוא לסוורוס סנייפ(איש שידוע להן כי הוא אוכל מוות).כשהן באות אליו לאחר דיון ארוך סנייפ מסכים להישבע בנדר הכובל.

בפרק השלישי והרביעי[]

אלבוס דמבלדור(מנהל בית הספר של הארי) בא לבית הדרסלים, הארי שכח לאמר זאת לדרסלים. במהלך פגישתו איתם הסביר דמבלדור להארי כי הוא ירש את רכושו של סיריוס.הארי ודמבלדור יוצאים לדרך בהתעתקות(העברה ממקום למקום תוך שניה) ומצליחים לשכנע מורה חדש לחזור לבית הספר הוגוורטס.

בפרק החמישי והשישי[]

הארי מגיע למחילה(הבית של הוויזלים)ומגלה כי פלר מתארסת אם ביל.הוא מקבל את ציוני הבגרות שלו:בהכל הוא עבר חוץ מ"גילוי עתידות" ו"תולדות הקסם".החבורה יוצאת אלסימטת דיאגוןשם הם מוצאים את חנות"הוקוס מוקוס של האחים וויזלי"ורואים שדראקו מאלפוימתנהג בצורה חשודה.הארי רון והרמיוני עוקבים אחריו ומגלים שהוא רוצה שבורגין יתקן לו משהו

בפרק השביעי והשמיני[]

מאז המקרה עם מאלפוי הארי כל הזמן הזכיר כי יש משהו חשוד במה שהוא עושה. במהלך נסיעתו להוגורטס הואונווילקיבלו פתק שבו כתוב לבוא בצהריים לתא ג' לפגוש את פרופסור סלגהורן.הוא פוגש תלמיד מסלית'רין ועוקב אחריו עם גלימת ההיעלמות שלו כדי לשמוע את מאלפוי. הוא שמע שיש למאלפוי משימה לעשות בשביל וולדמורט.מאלפוי מגלה את הארי ושובר לו את האף.טונקס מוצאת את הארי,כשהם באים להוגוורטס סנייפ פותח את הדלת ומתעלל בהארי.

בפרק התשיעי[]

הארי מעוצבן מאוד בהתגוננות מפני כוחות האופל שסנייפ מנסה ללמד אותם לעשות קללות אילמות. הוא עושה המון פדיחות ומקבל עונשים. הוא מגלה שהוא יכול להמשיך בשיקויים .בשיקויים הארי מקבל ספר של מישהו שמזכה אותו בשיקוי מזל.

לפני הוגוורטס[]

לאחר שבספר הקודם נחשף הלורד וולדמורט לציבור הקוסמים הרחב, וחודשה פעילותם של אוכלי המוות בפיקודו, הולך מספר פשעיהם של אוכלי המוות וגדל מיום ליום, וחלקם אף מגיעים לתודעתו של עולם המוגלגים. עקב מצב החירום, הטלת ספק ביכולותיו, והאירועים אשר קדמו בספר החמישי בהן עמד בראש המכחישים את חזרתו של הלורד וולדמורט, פוטר קורנליוס פאדג' מתפקידו כשר הקסמים, והוחלף על ידי רופוס סקרימג'ר, ראש מחלקת ההילאים בתפקידו הקודם.
בינתיים, וולדמורט בוחר בדראקו מאלפוי לבצע עבורו מטלה קשה. אמו של דראקו, נרקיסה, מגיעה יחד עם אחותה, בלטריקס לסטריינג' (על-אף התנגדותה) אל מבוא ספינר, שם מתגורר סוורוס סנייפ אשר מספר כי היה תמיד לפי טענתו תומך נאמן ללורד וולדמורט. סנייפ מגלה שוולדמורט נתן את הסכמתו (ב-1981) לכך שסנייפ ילמד בהוגוורטס, וכך הפך לסוכן כפול, לנוחיות שני הצדדים. נרקיסה משכנעת את סנייפ להישבע בנדר הכובל (נדר שמתים אם אין מקיימים אותו), לפיו על סנייפ לעשות כל שביכולתו על-מנת להגן על דראקו ולעזור לו לבצע את המשימה, ובמקרה שלא יבצע אותה - לבצעה במקומו.
ביוזמת אלבוס דמבלדור נלקח הארי להתגורר בבית חברו רון, שם יהיה מוגן, כשאליו מצטרפת חברתם של השניים - הרמיוני. בנוסף, דמבלדור מבקש מהארי לשכנע את הוראס סלאגהורן, מורה מהעבר שיצא לגמלאות, ללמד בהוגוורטס. סלאגהורן משתכנע ומסכים ללמד בבית הספר. בכך מנצל דמבלדור את העובדה שלסלאגהורן יש נטייה להתפתות ליצור קשר עם ידוענים ברי השפעה למען רווחתו האישית (הארי נחשב לידוען בשל סיפור חייו והוריו). סלגהורן אף מקים מועדון, לו הוא קורא בשם "מועדון הסלאג-סלבז" (באנגלית: The Slug Club) ובו הוא מאגד את כל חביביו הידוענים.

בהוגוורטס[]

בתחילת השנה, מגלים הארי, רון והרמיוני כי סלגהורן יהיה המורה לשיקויים. את משרת המורה להתגוננות מפני כוחות האופל ימלא סוורוס סנייפ. הארי ורון מגלים כי הם יכולים ללמוד שיקויים (סלגהורן מלמד גם תלמידים שלא קבלו ציון קס"מ בבגרויות) והתחילו ללמוד אצל סלגהורן באמצעות ספרים משומשים וציוד של בית הספר. הארי מקבל ספר מלא בהערות הרשומות בכתב-יד, והארי מגלה כי ההערות מסייעות לו מאוד ברקיחת השיקויים ואף בשאלות תאורטיות. הוא הופך לתלמיד המצטיין ולחביב המורה. על הספר חתום "הנסיך חצוי-הדם", אשר זהותו נותרת עלומה. בעקבות הצטיינותו מעניק סלגהורן כפרס להארי באחד השיעורים בקבוק קטן מלא בפליקיס פליציס - שיקוי המזל.
על-פי הבטחתו של דמבלדור, הארי מתחיל לקבל שיעורים פרטיים, בהם מתעמקים דמבלדור והארי בעברו של וולדמורט. מזיכרונות שאסף דמבלדור, מתגלה כי וולדמורט היה בן למכשפה ממשפחת גונט, הנצר הישיר והאחרון של שושלת סלית'רין ולמוגל בשם טום רידל (שנטש את אשתו כשהפסיקה לתת לו שיקוי אהבה ושגילה שהיא מכשפה). עוד מתגלה כי מכאן מקור שמו של וולדמורט. אחרי לידתו, נפטרה אימו והוא נלקח לבית יתומים, שם הוא מציק לילדים וכופה את דעתו, וככלל נחשב לילד מוזר. הוא גם נהג להתעלל בילדים ולגנוב מהם חפצים. דמבלדור נשלח לקחת את רידל הצעיר להוגוורטס, ושם הוא הופך לחביב כל המורים, פרט לדמבלדור. אחר כך הסתבר להארי כי רידל רצח בתור נער את אביו, ושינה את זכרונו של דודו (על מנת שיחשוב שרצח אותו). בנוסף לכך נודע להארי כי וולדמורט מגלה במהלך שנות לימודיו אצל מי נותרו שני אוצרות שהיו שייכים בעבר לשניים ממייסדי הוגוורטס. בזיכרון אחר, נראה רידל שואל את סלגהורן מהו הורקרוקס, ואת החדר מתמלא בעשן לבן, מה שמתפרש כשינוי זיכרון שביצע סלגהורן. דמבלדור מטיל על הארי למצוא את הזיכרון האמיתי.
בשנתו השישית הארי מתמנה לקפטן קבוצת הקווידיץ' של גריפינדור, ומכניס אליה את רון ואת ג'יני. לאחר ניצחון סוער של גריפינדור במשחק קווידיץ', רבים ג'יני ורון על יחסיה עם דין תומאס, ולאחר מכן הארי מוצא את רון מתנשק עם לבנדר בראון בחדר המועדון. המצב החדש מוביל לנתק ביחסים בין ג'יני והרמיוני לרון. בסופו של ביקור בהוגסמיד, בדרך חזרה להוגוורטס, שחקנית הקווידיץ' קייטי בל וחברתה מתווכחות על חבילה שקיבלה בל בשירותי פונדק "שלושת המטאטאים" ובמהלך הריב שפורץ נקרעת הקופסה ובל נוגעת בתכולתה - מחרוזת מקוללת, והיא מתחילה לרחף בכאב וצרחות. עם שובה להוגוורטס מבית החולים, מספר חודשים אחר כך, היא טוענת שהיא לא זוכרת מי הטיל עליה את הקללה ולמי נאמר לה להעביר את החבילה. האירוע מעצים את חשדו של הארי במאלפוי, אשר נעלם לפרקי זמן ארוכים ממפת הקונדסאים (אותה מקפיד הארי לבדוק בתכיפות רבה).
לאחר מכן, ביום הולדתו השבע-עשרה של רון, הוא אוכל ממתקים שהיו שייכים בעצם להארי והיו מלאים בשיקוי אהבה, שנועדה למשוך את הארי לתלמידה בשם רומילדה ויין. רון מתחיל להשתגע והארי לוקח אותו למשרדו של פרופסור סלגהורן. סלגהורן מחליט לתת לרון יין שיכר שקיבל במתנה, ורון מורעל ונמצא תחת סכנת חיים. הוא ניצל במהרה, על ידי הערה שמצא הארי בספר של הנסיך חצוי-הדם בנוגע לסם-נגד. גם אירוע זה מגביר את חשדו של הארי שהיין לא מצא את דרכו לידיים הנכונות, והיה מיועד לאדם אחר. ג'יני והרמיוני משלימות עם רון ותוך זמן קצר ג'יני מתחילה לצאת עם הארי.
הארי מגלה בינתיים כי מאלפוי נעלם לחדר הנחיצות, אם כי זה לא נפתח לבקשתו של הארי.
באחד הערבים שיושבים רון, הארי והרמיוני בחדר המועדון מציע רון להארי ליטול משיקוי הפליקס פליציס על מנת לקבל מסלגהורן את הזיכרון. הארי נוטל את השיקוי ופונה להלוויתו של הרעגוג, עכביש-הענק של האגריד. בדרכו הוא פוגש בסלגהורן, ובסוף ההלוויה (בה נכחו שלושתם בלבד) סלגהורן מסכים לתת לו את הזיכרון. הארי הולך לדמבלדור ומודיע שיש בידיו את הזיכרון.

הזיכרון של סלגהורן[]

הארי ודמבלדור צופים בזיכרון והארי למד כי הורקרוקס הוא למעשה פריט כלשהו שבתוכו יכול קוסם להצפין חלק מנשמתו, וכך הוא בעצם לא מת, אם כי פיצול הנשמה לצורך הכנת ההורקרוקס יכול להתבצע רק באמצעות רצח (ככל שקוסם יוצר יותר הורקרוקסים, הוא הופך לפחות אנושי). משיחתם של רידל וסלגהורן, מגיעים דמבלדור והארי למסקנה שוולדמורט יצר שישה הורקרוסים (ופיצל את נשמתו ל-7 חלקים, אחד מהם טמון בו). הארי ודמבלדור מגיעים למסקנה שאחד מן ההורקרוקסים הוא היומן של טום רידל, אשר הושמד על ידי הארי 4 שנים קודם לכן. ההורקרוקסים הנוספים, לדעתם, הם נגיני, הנחש של וולדמורט; ושני פריטים הקשורים במייסדי הוגוורטס - גביע של הפלפאף ותליון של סלית'רין. דמבלדור מגלה להארי כי הוא השמיד הורקרוקס בדמות טבעת, שהייתה שייכת לסבו של וולדמורט מצד אמו, ומכאן נובע שנותר רק הורקרוקס אחד, שאין להם מידע עליו.
דמבלדור קורא להארי לבוא איתו למצוא את אחד ההורקרוקסים, שנמצא במערה בעיירה על חוף הים, היכן שוולדמורט התעלל בעבר בילדים מבית-היתומים. לפני יציאתם, מבקש הארי מחברי צבא דמבלדור הנאמנים רון, הרמיוני, ג'יני, נוויל ולונה להשגיח על מאלפוי ומעשיו. דמבלדור והארי מגיעים למערה קטנה, מלאה במים, שבמרכזה ניצב אי ועליו קערה גדולה מלאה בשיקוי כלשהו. על הסירה, בדרכם לאי, מזהיר דמבלדור את הארי כי במים נמצאים חייז"לים - גופות מכושפות. בהגיעם לאי, דמבלדור שותה את השיקוי ומתחיל להתעוות. הארי משקה אותו במי המערה - ומעיר בכך את החייז"לים. הם יוצאים מהמערה בקושי, כשהתליון של סלית'רין בידיהם. מחוף הים מגיעים דמבלדור והארי להוגסמיד, שם הם מבחינים באות האפל מעל הוגוורטס. מאדאם רוזמרטה מגיעה ומציעה להם מטאטאים על מנת שיוכלו להגיע במהירות להוגוורטס.

הקרב על המגדל[]

בהגיעם למגדל האסטרונומיה, מתחבא הארי (בפקודת דמבלדור) מתחת לגלימת ההיעלמות ומשותק על ידי דמבלדור. מאלפוי עולה לגג ומתפתחת שיחה בינו לבין דמבלדור. במהלך השיחה מתגלים דברים רבים: מאלפוי קנה את המחרוזת המקוללת מהחנות בורגין וברקס והטיל קללת אימפריוס על מאדאם רוזמרטה. הוא הורה למאדאם רוזמרטה להטיל אימפריוס על קייטי בל, ולהורות לה לתת את המחרוזת לדמבלדור. אחר כך מתגלה כי גם יין הרעל ששתה רון היה מיועד להגיע לדמבלדור. בסופו של דבר מספר מאלפוי כי וולדמורט הטיל עליו את המשימה להרוג את דמבלדור. לאחר מכן מספר מאלפוי כי אוכלי המוות אכן נמצאים בהוגוורטס, אך איש לא מת והסימן האפל נועד למשוך את דמבלדור למגדל האסטרונומיה. מאלפוי מוסיף ומספר כי הוא עמל שנה שלמה על תיקון ארונית היעלמות שממוקמת בחדר הנחיצות, וחובלה על ידי רוח הרפאים פיבס באשמתו של ניק כמעט בלי-ראש("הארי פוטר וחדר הסודות" עמודים 137- 138), כניסה לארונית זו מובילה לארונית זהה שנמכרה בחנות בורגין וברקס. דרך המעבר בין הארוניות הזהות הצליחו אוכלי המוות לחדור לבית הספר.
למגדל האסטרונומיה עולים ארבעה אוכלי מוות והם: אמיקוס ואלקטו קארו, פנריר גרייבק ודוחולוב והם מאיצים במאלפוי להרוג את דמבלדור אך לבסוף סנייפ גם עולה לשם והוא זה שהורג את דמבלדור באמצעות קללת "אבדה קדברה" למרות תחינתו – "סוורוס, אנא ממך". דמבלדור מתמוטט אחורה אל מותו וצונח מראש המגדל. אמיקוס, אלקטו, גרייבק, דוחולוב, מאלפוי וסנייפ שבים ויורדים מהמגדל ונאבקים נגד התלמידים חברי צ"ד וחלק מאנשי מסדר עוף החול עד שלבסוף הם נמלטים מבית הספר כשאליהם מצטרף אוכל מוות נוסף – ת'ורפין ראול.
הארי מתחיל לרדוף אחרי סנייפ מתוך רצון לנקום, אך לא מצליח להגיע אליו. הארי מחליט לקלל אותו באחת הקללות הרשומות בספרו של הנסיך חצוי הדם, וסנייפ צועק לעברו "איך אתה מעז להשתמש בקסמי שלי?" ובכך חושף את זהותו של הנסיך חצוי הדם.
הארי רואה שבקתתו של האגריד נשרפה על ידי ת'ורפין ראול, ופונה יחד עם האגריד לכיוון הטירה. הוא מספר לו על מותו של דמבלדור ובהגיעם לטירה מתגלה כי פנריר גרייבק - אוכל מוות הידוע באכזריותו כאדם זאב, נשך את ביל ויזלי - אחיו של רון, ופניו הושחתו. למרבה המזל לא היה זה ליל ירח מלא, ולכן נשיכה זו לא הפכה את ביל עצמו לאדם זאב שלם, אלא רק גרמה לו לחיבה לא מוסבת לסטייקים נוטפי דם, כתוצאה כנראה מהזיהום בדמו. הארי מגלה שכמעט כל חברי המסדר וצ"ד נפצעו, אם כי גם לאוכלי המוות נגרמו פגיעות, וגיבון - אחד מאוכלי המוות אף נהרג על ידי קללה שהטיל ת'ורפין ראול לכיוונו של רמוס לופין.

סוף השנה[]

תוך זמן קצר נערכת הלוויתו של דמבלדור במדשאות הוגוורטס ובסופה מודיע הארי לג'יני שאינם יכולים להמשיך לצאת יחד כי כל עוד יהיו יחד וולדמורט עלול להישתמש בג'יני כדי להגיע להארי, והם נפרדים. במסגרת הלוויה עורכים הקנטאורים ובני-הים מפגני כבוד. בסיום הלוויתו פונים התלמידים להתארגן לנסיעה בחזרה הביתה והרמיוני מספרת להארי כי היא גילתה על כך ששם משפחתה של אימו של סנייפ הוא פרינס (באנגלית Prince, משמע נסיך) ואביו הוא מוגל, ולכן החליט סנייפ לקרוא לעצמו הנסיך חצוי הדם. לאחר מותו של דמבלדור גילה הארי פתק בתוך התליון, במקום בו הייתה אמורה להיות תמונה. הפתק הוא למעשה מכתב החושף כי התליון הוא לא ההורקרוקס המקורי אלא זיוף, ושההורקרוקס המקורי נגנב על ידי כותב הפתק - רא"ב, ובכוונתו של הגנב להשמיד את ההורוקרוקס. לפני הנסיעה בחזרה ללונדון מחליט הארי לשוב אל משפחת דרסלי עד יום הולדתו (ה-31 ביולי) ולאחר מכן לנסוע לביתו של רון על מנת להשתתף בחתונתם של ביל ופלר, ולאחר החתונה להמשיך לחפש אחר ההורוקרוקסים של וולדמורט כדי להשמידם ולבסוף להתמודד מול וולדמורט עצמו.

עלילות משניות והערות[]

כפי שנכתב לעיל, חלקי ההורקרוקסים המשוערים הנוספים הם נגיני – הנחשית של וולדמורט, וכמובן, החלק שיש בגופו של וולדמורט כדי שיוכל להתקיים. חוץ מהם, ההורקרוקסים האחרים הם הקמיע של סלית'רין, הטבעת של ואנדרולו, היומן של טום רידל והספל של הפלפאף.
סנייפ הוא אוכל המוות ששמע את מחצית הנבואה של טרלוני, דיווח לוולדמורט וכך גרם למותם של ג'יימס ולילי.
הארי לוקח על עצמו להמשיך את המשימה שדמבלדור החל בביצועה ומודיע לרון והרמיוני שגם אם הוגוורטס יפתח בשנה הבאה הוא לא מתכוון לחזור אליו, אלא למצוא ולהשמיד את ההורקרוקסים הנותרים וכן להרוג את וולדמורט. רון והרמיוני התחייבו להצטרף אליו.
בסוף הספר מתגלה שההורקרוקס שהארי ודמבלדור ניסו להשיג בסוף הספר כבר נלקח על ידי אדם שראשי התיבות שלו הם רא"ב. בשל סערת רוחו, הארי אינו מנסה לפרש את ראשי התיבות האלו בספר השישי.

רשימה של הנרצחים/הרוגים[]