הארי פוטר ואוצרות המוות

האריפוטרואוצרות המוות הוא הספר השביעי בספרי הארי פוטר. הוא מספר בעיקר על מסעו של הארי להשמדת כל ההורקרוקסים של וולדמורט ועל המלחמה בה נלחמו הארי פוטר וחבריו בהוגוורטס נגד הלורד וולדמורט.

הארי פוטר ואוצרות המוות הוא הספר השביעי בספרי הארי פוטר. הוא מספר על הרפתקתו האחרונה של הארי פוטר למציאת ההורקרוקסים של וולדמורט.

לפני שדמבלדור מת הוא השאיר להארי, רון והרמיוני משימה: למצוא את ההוקרוקסים של וולדמורט ולהשמיד אותם. בספר זה הארי, רון והרמיוני עוברים מסעות כבדים, אפלים וקשים בתנאים לחוצים על מנת להשמיד את וולדמורט.

הספר נקרא על שם שלושה חפצים חזקים ואפלים בעולם הקסמים:

אם קוסם יאחד את שלושת החפצים הללו הוא יהיה אדון על המוות.

מעשה בשלושה אחים (מתוך מעשיות בידל הפייטן, מאת ג'יי קיי רולינג)[]

"היו היו פעם שלושה אחים שטיילו בדרך שוממה ומפותלת בשעת בין ערביים. אחרי כמה שעות הגיעו האחים אל נהר, שהיה עמוק מכדי לחצותו בהליכה ומסוכן מכדי לחצותו בשחייה.

אבל האחים היו משכילים בתורות הקסם, ועל כן פשוט נופפו בשרביטיהם, וגשר הופיע מעל פני המים השוצפים. הם החלו לחצות את הנהר, אך באמצע הדרך חסם את דרכם גבר חפוי פנים.

והמוות דיבר אליהם. הוא כעס מאוד על כך שרימו אותו וגזלו ממנו שלושה קורבנות חדשים, שכן רוב המטיילים היו טובעים בנהר. אבל המוות היה ערמומי. הוא העמיד פנים שהוא מברך את האחים על קסמיהם, ואמר שכל אחד מהם ראוי לזכות בפרס על שהשכילו לחמוק מפניו.

האח הבכור, שהיה איש ריב ומדון, ביקש שרביט חזק יותר מכל שרביט אחר: שרביט שינצח בכל דו קרב, שרביט הראוי לקוסם שהביס את המוות!

המוות ניגש אל עץ סמבוק שצמח על גדת הנהר, הכין שרביט מאחד מענפיו, ונתן אותו לאח הבכור.

האח השני היה יהיר וגאוותן, והחליט להשפיל את המוות עוד יותר. הוא ביקש את הכוח להחזיר אחרים מן המתים. המוות נטל אבן מגדת הנהר ונתן אותה לאח השני, ואמר לו שלאבן יש את הכוח להשיב את המתים.

ואז פנה המוות אל האח השלישי והצעיר מכולם, ושאל אותו מה מבוקשו. האח הצעיר היה העניו באחים וגם החכם בהם, ולא בטח במוות. על כן הוא ביקש מן המוות דבר מה שיאפשר לו ללכת משם מבלי שהמוות יילך אחריו. והמוות, בלית ברירה, הושיט לו את גלימת ההיעלמות אשר לו.

כעת סר המוות הצידה והרשה לשלושת האחים להמשיך בדרכם, וכך עשו, משוחחים בפליאה על ההרפתקה ומתפעלים ממתנותיו של המוות.

ברבות הימים נפרדו האחים ופנו איש לדרכו.

האח הראשון צעד שבוע או יותר, עד שהגיע לכפר נידח וחיפש שם קוסם שהיה מסוכסך עמו. מטבע הדברים, עם שרביט הסמבוק כנשק, הוא לא יכול היה שלא לנצח בדו קרב. הוא השאיר שם את אויבו מוטל מת על הרצפה, והלך לפונדק, שם התרברב באזני כל בשרביט רב העוצמה שחטף מידי המוות עצמו, וכיצד עשה אותו השרביט בלתי מנוצח.

והנה, באותו לילה התגנב קוסם אחר אל חדרו של האח הבכור שעה שישן במיטתו שיכור כלוט. הגנב לקח את השרביט, וליתר ביטחון גם שיסף את גרונו של האח הבכור.

כך לקח אליו המוות את האח הראשון.

בינתיים שב האח השני אל ביתו שלו, שבו התגורר לבדו. הוא נטל את האבן בעלת הכוח להחזיר את המתים והפך אותה שלוש פעמים בכף ידו. לתדהמתו ולשמחתו הופיעה מולו חיש מהר דמות הנערה שאותה קיווה פעם לשאת לאישה לפני שמתה בטרם עת.

אבל היא הייתה דוממת וקרה, ומרוחקת ממנו כאילו תלוי ביניהם פרגוד. אף שחזרה אל עולם החיים, לא שם היה מקומה, והיא סבלה.

לבסוף, מרוב כמיהה חסרת תקווה נטרפה דעתו של האח השני והוא שם קץ לחייו כדי שיוכל להצטרף אליה באמת.

אבל למרות שהמוות חיפש אחרי האח השלישי שנים רבות, הוא מעולם לא מצא אותו. רק כשהגיע לגיל מופלג פשט לבסוף צעיר האחים את גלימת ההיעלמות ונתן אותה לבנו. או אז הוא בירך את המוות כפי שמברכים חבר וותיק והלך עמו בשמחה, וכשווים נפרדו הם מהעולם הזה."

לא הרבה אנשים מאמינים באגדה זאת, אבל אביה של לונה לאבגוד האמין בה וסיפר להארי, רון והרמיוני אותה.

העלילה ומותו של וולדמורט[]

הספר "הארי פוטר ואוצרות המוות" נפתח כשסנייפ ויאקסלי מגיעים לאחוזת מאלפוי, שם מתאספים אוכלי המוות. סנייפ מודיע ללורד וולדמורט שהארי יעבור מביתו בשבת הקרובה. זאת ללא עזרת משרד הקסמים, כדי שלא יידעו לאן הוא עובר. וולדמורט מבין שמשרד הקסמים לא ייפול לרשותו עד לשבת, לכן מתכנן להארי מארב. צ'ריטי ברבג', מורה ללימודי מוגלגים בהוגוורטס בעבר, נכחה באירוע ואף על פי שפנתה לסנייפ בבקשת רחמים וולדמורט הרג אותה.                    
באותו הזמן, הארי נמצא בבית הדרסלים ומחכה שחברי מסדר עוף החול יגיעו להעביר אותו מבית דודיו. הארי אורז מחדש את כל הדברים שלו, ונפצע נפצע בידו. כשבדק את מקור הפגיעה ראה שבר מן הראי שסיריוס בלק נתן לו, אך הפעם עינו של דמבלדור נשקפה מהמראה. כשהארי סיים לארוז נשארה רק ערימת עיתונים, עיתון לכל יום שבו שהה בבית הדרסלים. הארי חיפש עיתון מסוים ולבסוף מצא את ההספד שכתב אלפיאס דודג' לדמבלדור. דודג' מתאר את דמבלדור כאדם נערץ, אדם שידוע בכשרונו ומשבח את נפלאותיו. דודג' מוסיף שבניגוד לאביו של דמבלדור, לדמבלדור עצמו לא היו שום נטיות נגד מוגלגים. לאחר שהתבונן עוד קצת בעיתונים, מצא כתבה קטנה מפי ריטה סקיטר המספרת שדמבלדור לא היה מושלם ושהיו לו הרבה סודות אפלים.

זמן מועט לפני שהארי עזב את בית הדרסלים הוא התווכח עם הדוד ורנון-הארי טען שעל הדרסלים ללכת עם חברי המסדר כדי שיהיו מוגנים, אך דודו טען שלא נשקפת להם שום סכנה. לבסוף דאדלי החליט שהוא רוצה ללכת עם חברי המסדר, וכמובן שהוריו תמכו בהחלטתו והלכו איתו. דדאלוס דיגל והסטיה ג'ונס הגיעו כדי לקחת את הדרסלים ראשונים, ולפני שהדרסלים עזבו הארי גילה שדאדלי זוכר לו לטובה שהציל אותו מהסוהרסנים כשהיו בני 15. 
כשהגיע הזמן לעזוב, הגיעו לביתו של הארי המשלחת: רון וויזלי, הרמיוני גריינג'ר, פרד וג'ורג' וויזלי, ביל וויזלי, ארתור וויזלי, עין הזעם מודי, נימפורדה טונקס, רמוס לופין, פלר דלאקור, קינגסלי שאקלבולט, רובאוס האגריד ומנדנגוס פלצ'ר. באותה הזדמנות טונקס מספרת להארי בהתלהבות שהיא התחתנה עם רמוס לופין, בטקס קטן וצנוע, ומתנצלת על כך שלא הזמינו אותו.  עין הזעם מספר להארי שבעקבות תקנות חדשות שקבע ת'יקנס, שעבר לצד האפל, הם נאלצו לזנוח את תוכנית א' ולבנות תוכנית אחרת. התוכנית הייתה כזאת: מכייון שסך הכל הם 14 אנשים כולל את הארי, שישה מתוכם יישתו שיקוי פולימיצי ויהפכו להארי פוטר. שבעה נוספים ייגלמו את השומרים-כל שומר יוצמד לאחד הפוטרים. כדי לבלבל את אוכלי המוות, כל ההגנות האפשריות הוטלו על שבעה בתים שונים הקשורים למסדר. כל זוג יגיע לבית אחר, שם ימתינו להם מפתחות מעבר שעזרתם כולם יגיעו למחילה. לאחר מספר דקות עמדו שבעה הארי פוטרים, לאחר ששתו שיקוי פולימיצי. הארי הוצמד להאגריד וישב בתוך סירה קטנה שהייתה לצד מושב האופנוע הענק של סיריוס בלק.
כשהתחילו חברי המסדר לעלות לשמיים הם הוקפו על ידי לפחות 30 דמויות עטופי ברדסים, אוכלי המוות.

לאחר שהאגריד התהפך עם האופנוע, הארי תפס בקושי את תרמילו ואת קצה הכלוב של הדוויג, אך באותו הרגע נורה אור ירוק והדוויג נרצחה. הארי והאגריד המשיכו בנסיעה לעבר בית הוריה של טונקס, כשבדרך הם מנסים להתחמק מאוכלי המוות שתקפו אותם. לבסוף, לאחר שהארי התנהג בעדינות לסטן שנפייק, אוכלי המוות זיהו אותו והזעיקו למקום את וולדמורט. הארי והאגריד כמעט הגיעו ליעדם כשוולדמורט הגיע, הוא עמד לתקוף את הארי, אך אז הארי עצם את עיניו ושרביטו תקף את שרביטו של וולדמורט. הארי לא הבין מה קרה אך בינתיים וולדמורט כבר הספיק להעלם והארי התרסק לתוך שלולית בוץ.
כשהארי התעורר הוא גילה כמה דברים: הוא נמצא בבית הוריה של טונקס, האגריד מחלים ו-וולדמורט הפסיק לעקוב אחריו כי הם הגיעו לשטח המוגן בקסם בבית הוריה של טונקס. לאחר זמן קצר הגיעו הארי והאגריד למחילה בעזרת מפתח מעבר בצורת מברשת שיער. הם הגיעו לשם ראשונים ולא ידעו מה עלה בגורל האחרים. הזוג השני שהגיע היו רמוס לופין וג'ורג' וויזלי, שאוזנו נקטעה על ידי קללה של סנייפ. לאחר מכן הגיעו ביל ופלר אשר בישרו לכולם כי עין הזעם נרצח בידי וולדמורט ומנדנגוס ברח. כל השאר הגיעו שלמים ובריאים, וכשהבינו לבסוף שהם לא מחכים עוד לאף אחד, הם נכנסו למחילה.
בימים שלאחר מכן דאגה גברת וויזלי להעסיק את הארי, רון והרמיוני כדי שלא יוכלו לתכנן דברים מיוחדים.
ביום הולדתו השבעה-עשר של הארי, גברת וויזלי עורכת לו מסיבה קטנה וגם מכינה עוגה בצורת סניץ' ענק. אמנם בתחילת המסיבה, מגיעה מארתור בשורה ששר הקסמים מצטרף אליו.
סקרימג'ר מגיע ולוקח את הארי, רון והרמיוני לשיחה במהלכה מודיע להם את ירושתו של דמבלדור. רון קיבל את המעמעם, הרמיוני את ספר מעשיות של בידל הפייטן, והארי את כדור הסניץ' הראשון שתפס. בנוסף, דמבלדור הוריש להארי גם את חרבו של גריפינדור, אך מתברר שאסור היה לו להוריש חפץ שכזה ולכן הארי לא מקבל את החרב. לאחר סיום המסיבה, כשהגיעו לחדר, הארי הכניס את הסניץ' לפה כדי לבדוק אם מוחבא בו משהו, מכיוון שאת הסניץ' הראשון שלו הוא לא תפס ביד, אלא כמעט בלע, ואז הופיע עליו הכיתוב: "אני נפתח לקראת הסוף". 
למחרת היה יום החתונה של ביל ופלר. הארי התחפש לדודן ברני בעזרת שיקוי פולימיצי וביחד עם רון, פרד וג'ורג', עזר לסדר את מקומות הישיבה של המוזמנים. לאחר שסיימו לסדר, הם נכנסו פנימה והתיישבו. בזמן הריקודים הארי קם והתיישב ליד אלפיאס דודג'. באמצע השיחה בין הארי ודודג' הופיעה הדודה מיוריאל והחלה להקניט את דבריו של דודג' לגבי דמבלדור תוך כדי שהיא מוסיפה בדבריה את הערכתה לריטה סקיטר. דודג' התבלבל ולא ידע מה לענות והארי חש שאמונו בדמבלדור מתערער. בסוף השיחה הופיע לפתע הפטרונוס של קינגסלי, שהודיע שסקרימג'ר מת, משרד הקסמים נפל ואוכלי המוות בדרכם למחילה.
הארי, רון והרמיוני ברחו מהחתונה בדיוק כשאוכלי המוות הגיעו. הם התעתקו לרחוב טוטנהם קורט, ושם החליפו את בגדיהם לבגדי מוגלגים. הם התיישבו במסעדה ולפתע הגיחו לתוכה אוכלי המוות ראול ודולוחוב. לאחר עימות, הביסו הארי, רון והרמיוני את אוכלי המוות, הרמיוני שינתה להם את הזיכרון, והשלושה עברו להתגורר בבית שהארי קיבל בירושה, בכיכר גרימולד מספר 12.
ביום שלאחר מכן, הארי התעורר מוקדם בבוקר. הוא קם ועלה לקומה העליונה של הבית, בה נמצא חדרו של סיריוס. החדר היה גדול וניכר בעיצובו שסיריוס הדגיש את השתייכותו לגריפינדור לעומת משפחתו, שהשתייכה לסלית'רין. החדר של סיריוס היה מבולגן מאוד ונראה שמישהו ערך חיפוש בחדרו. הארי מצא כמה פיסות נייר זרוקות על הרצפה וכשבדק אותם גילה להפתעתו שזה מכתב מאמו, לילי אוונס. לאחר שהארי סיים לקרוא, הוא שמע שהרמיוני מחפשת אותו. כשיצא מהחדר הארי גילה להפתעתו שרא"ב, האדם שאותו חיפש, היה בעצם אחיו של סיריוס. לאחר שחיפשו אחר התליון האמיתי בחדרו של סיריוס ללא הצלחה, החליט הארי לקרוא לקריצ'ר. קריצ'ר, בהוראתו של הארי, סיפר שהקמע נגנב על ידי מנדנגוס פלצ'ר. קריצ'ר סיפר שרגולוס מת בשביל להוציא את הקמע מהקערה ולפני מותו רגולוס ציווה את קריצ'ר לחזור הביתה ולהשמיד את התליון, אך קריצ'ר לא הצליח להרוס את התליון. לבסוף הארי ציווה את קריצ'ר להביא את מנדנגוס לכיכר גרימולד, אך לפני שקריצ'ר יצא למשימה, הארי נתן לו את התליון המזויף שהכין רגולוס.
הימים שלאחר מכן היו שקטים, קריצ'ר לא חזר ודבר לא השתנה למעט הדמויות עטופות הברדסים שהופיעו מדי יום מחוץ לכיכר גרימולד. 
באחד הימים, רמוס לופין הגיע לכיכר גרימולד. לופין בישר להארי, רון והרמיוני שטונקס בהריון ולאחר מכן מבקש מהארי להצטרף אליהם למשימה שדמבלדור הציב להם. הארי סירב בתוקף, בטענה שלופין צריך לדאוג לתינוק כמו שג'יימס דאג להארי. הם מתווכחים ולופין עוזב את המקום נסער.
שלושה ימים לאחר ששלח אותו, קריצ'ר חזר עם מנדנגוס פלצ'ר ולאחר תחקור קטן שערכו לו הארי, רון והרמיוני, גילה מנדנגוס פלצ'ר שהוא נתן את התליון לדולורס אמברידג'.
בשבועות הבאים הארי, רון והרמיוני השקיפו בתורות על משרד הקסמים. באחד הימים, כשהארי חזר הוא הביא עימו חדשות מפתיעות, סנייפ מונה למנהל הוגוורטס והאחים קרואו מונו למורים. לאחר דיון קצר הארי החליט, שצריך לפרוץ למשרד הקסמים ביום שלמחרת.
למחרת, הארי, רון והרמיוני נכנסו למשרד הקסמים כשהם מחופשים לעובדי המשרד. הארי, המחופש לרנקורן, הלך לחדרה של אמברידג' וחיפש שם את התליון. אך במקום למצוא את התליון, מצא הארי את עינו המכושפת של עין הזעם מודי, לאחר שהוא לא הצליח למצוא את התליון בחדרה של אמברידג' הוא לקח את העין המכושפת ויצא. לאחר מכן, הארי הלך לאולם המשפט תחת גלימת ההיעלמות כדי לנסות לחלץ משם את הרמיוני. כשהיה באולם ראה הארי את התליון תלוי על צווארה של אמברידג'. הארי, בלי לחשוב פעמיים, שיתק את אמברידג' ויאקסלי, לקח את התליון ואת הרמיוני ויצא החוצה, מנסה לברוח. כשהארי, רון והרמיוני ניסו להתעתק חזרה לכיכר גרימולד, יאקסלי תפס בגלימה של הרמיוני וגילה את הסוד של הבית, והרמיוני לקחה אותם ליער אחר. כשהגיעו ליער החליטו לענוד את התיליון בתורות. הארי, רון והרמיוני נהגו להתעתק ממקום למקום ולא להישאר במקום אחד הרבה זמן כדי שלא יתפסו אותם. באחת הפעמים, כשחנו ליד אגם, שמעו את טד טונקס, דין תומאס, דרק, גריפהוק וגורנוק שברחו מאוכלי המוות. הם סיפרו שנוויל לונגבוטום, לונה לאבגוד וג'יני וויזלי הסתבכו בבית הספר לאחר שניסו לגנוב את החרב של גריפינדור. בנוסף על כך, סיפר גריפהוק שבתור נקמה באוכלי המוות הוא לא סיפר להם שהחרב שנמצאת בהוגוורטס הינה חרב מזוייפת.
במהלך שיחה עם פיניאס ניגלוס גילו הארי והרמיוני שהעונש שקיבלו לונה, נוויל וג'יני היה עבודות שירות עם האגריד, ואף יותר חשוב, הם גילו שהדרך להשמדת ההורקרוקסים היא באמצעות חרבו של גריפינדור. 
לאחר ויכוח עם הארי, רון הוריד מעליו את התליון והתעתק מהמקום. לאחר כמה ימים, הארי והרמיוני הבינו שאין טעם לחכות לרון והחליטו להמשיך במסע לעבר מכתש גודריק. הם הגיעו למכתש גודריק בזמן חג המולד. הארי והרמיוני עברו את הכנסייה והמשיכו עד שמצאו את קברם של ג'יימס ולילי. הארי והרמיוני חשבו שתשובות נמצאות אצל בתחולדה בגשוט ולכן הלכו לחפש את ביתה. תוך כדי חיפוש ביתה של בתחולדה, מצאו הארי והרמיוני את הבית שבו מתו לילי וג'יימס. לאחר כמה דקות הגיעה בתחולדה למקום וסימנה להם להתלוות אליה לבית שלה. כשהארי נכנס עימה לחדר פרצה נגיני מתוך גופה של בתחולדה ותקפה אותו. לאחר מאמצים רבים הרמיוני הטילה לחש מפוצץ והתעתקה עם הארי ממכתש גודריק, אך למרבה הצער, הלחש פוצץ גם את שרביטו של הארי. הארי והרמיוני המשיכו לנדוד עד שהגיעו ליער דין. ביער דין, בזמן המשמרת של הארי, הופיע פטרונוס בצורת איילה שהוביל את הארי לאגם קפוא, שם בתחתיתו הונחה חרבו של גריפינדור. הארי צלל לאגם וכשהגיע לחרב, תליון ההורקרוקס סגר על קנה הנשימה שלו. כשהארי התעורר הוא גילה שרון חילץ אותו, ולאחר שההורקרוקס עינה קצת את רון, רון השמיד את התליון. כשחזרו להרמיוני רון סיפר על המעמעם שיכול להחזיר אותו להארי והרמיוני ועל העוצר שהוטל על השם וולדמורט. כעבור כמה ימים הרמיוני הציעה ללכת לקסנופיליוס לאבגוד כדי לגלות עוד מידע על סימן שהיה בספר של בידל הפייטן, אותו קיבלה בירושה מדמבלדור. כשהגיעו לקסנופיליוס הוא קצת חשש אך לבסוף עזר להם. קסנופיליוס סיפר להארי, רון והרמיוני על האגדה המספרת על 3 אחים שגברו על המוות והמוות בתמורה, העניק להם מתנות. הבכור קיבל שרביט בלתי מנוצח, הבינוני קיבל אבן תחייה, והקטן קיבל גלימת היעלמות. לפי קסנופיליוס החפצים קיימים והם נקראים בשם 'אוצרות המוות'. בד בבד, הבחין הארי כי משהו אינו מתנהל כשורה, ובדיוק אז הופיעו אוכלי מוות שהזעיק קסנופיליוס. הארי, רון והרמיוני הצליחו לחמוק מהבית בהתעתקות. באחד הימים הארי אמר בטעות את השם 'וולדמורט' (עליו הוטל וטו), וחטפנים באו ועצרו אותם. הארי, רון והרמיוני נלקחו לבית אחוזת מאלפוי ושם פגשו בצינוק את אוליבנדר, דין תומאס, גריפהוק ולונה. לפתע דובי הופיע בצינוק והעתיק את כולם לבקתת הצדפים. למרות זאת, הארי ורון נשארו באחוזה וניסו לשחרר את הרמיוני מהתחקיר והעינויים של בלטריקס. התנהל קרב במהלכו הארי גנב לדראקו מאלפוי את השרביט, ודובי שהצליח להציל את הארי, רון והרמיוני על ידי שהתעתק איתם לבקתת הצדפים, נדקר ומת מהסכין של בלטריקס.

בבקתת הצדפים הארי, רון והרמיוני תחקרו את אוליבנדר וגריפהוק בקשר לאוצרות המוות וההורקרוקסים. לבסוף הארי החליט לוותר על האוצרות וללכת לחפש קודם את ההורקרוקסים, אשר על מנת למצאם, נדרש לפרוץ לכספת של הלסטריינג'ים בגרינגוטס. במשך כמה שבועות מתכננים הארי, רון והרמיוני את הפריצה לגרינגוטס בעזרת גריפהוק ומבטיחים לו בתמורה את החרב של גריפינדור. במהלך שהותם בבקתת הצדפים מגיע רמוס לופין ומודיע לכולם שטונקס ילדה בן. הוא מבקש מהארי להיות הסנדק של בנו, טדי, והראשון מסכים. לבסוף פורצים הארי, רון והרמיוני לגרינגוטס כשהרמיוני מתחזה לבלטריקס. לאחר שהם נחשפים ומסתבכים, מצליחים הארי, רון והרמיוני לברוח על גב הדרקון השומר על הכספות, כשבידם הספל של הפלפאף, אך גריפהוק גנב מהם את החרב של גריפינדור ונעלם. 
כשהדרקון נחת לבסוף, הארי, רון והרמיוני הגיעו למקום שהפך להיות המחבוא האחרון שלהם. הארי רואה חזיון של וולדמורט, בו הוא חושב על ההורקרוקסים ואף מגלה כי האחרון מוחבא בהוגוורטס. כשהארי, רון והרמיוני מתעתקים להוגסמיד, מופר העוצר ובזכות אברפורת' הם ניצלים ממוות. לאחר שיחה קצרה מגלה הארי, כי אברפורת' השקיף והשגיח עליהם דרך המראה של סיריוס והוא זה ששלח את דובי כדי להצילם מאחוזת מאלפוי.
אברפורת' מראה להארי, רון והרמיוני כניסה סודית להוגוורטס דרך תמונה שנמצאת בפונדק. כשהארי, רון והרמיוני נכנסים להוגוורטס הם מתקבלים בתשואות בחדר הנחיצות ומגלים שכולם חיכו להם. הארי ולונה מגיעים למגדל רייבנקלו כדי לראות איך נראית העטרת האבודה. אלקטו קרואו מוצאת אותם ומזמנת את וולדמורט. לאחר מכן הארי, לונה ומקגונגל שהגיעה, מביסים את אלקטו ואת אחיה, אמיקוס. הארי מודיע למקגונגל שוולדמורט בדרך ושהוא, הארי, צריך לחפש חפץ בטירה. מקגונגל מכינה את בית הספר למלחמה, ובעזרת פליטיק וספראוט מצליחה להבריח את סנייפ. כולם מתאספים באולם הגדול ומתחיל הפינוי דרך חדר הנחיצות, כשהארי סוף-סוף מגלה היכן נמצאת העטרת של רייבנקלו. הארי מגיע לחדר הנחיצות, שם הוא פוגש את רון והרמיוני שהצליחו להרוס את ההורקרוקס של הספל. הארי, רון והרמיוני נכנסים לחדר הנחיצות ומתחילים לחפש את העטרת כשדראקו מאלפוי, קראב וגויל מגלים אותם ותוקפים אותם. בקושי רב הארי, רון והרמיוני מצליחים להתחמק מקללת האש המקוללת ששלח עליהם קראב, ותוך כדי להציל את דראקו וגויל ולהשמיד את העטרת. כשיצאו מחדר הנחיצות, הם גילו שקראב מת בחדר הנחיצות מהמתקפה שלו עצמו. הארי רואה בחיזיון נוסף כי וולדמורט נמצא בצריף המצווח והולך לשם כדי לנסות להרוג את נגיני, שנמצאת איתו. כשהארי מגיע לצריף המצווח הוא רואה את וולדמורט רוצח את סנייפ. כשהארי מתקרב לסנייפ, סנייפ נותן לו, בכוחות אחרונים, בקבוק עם זיכרון. וולדמורט הכריז על הפוגה במלחמה, והארי ניצל את זה כדי להיכנס לחדר המנהל ולצפות בזיכרון של סנייפ בתוך ההגיגית. הארי מבין שסנייפ היה שליחו של דמבלדור וכי הכל היה מתוכנן מראש. סנייפ שלח אליהם את האיילה הכסופה, ועזר להם לאורך כל הזמן. בסוף הארי מבין שהוא גם הורוקרוקס ולכן הוא צריך למות.
הארי הולך ליער האסור, בו נמצא וולדמורט, במטרה למות. בדרך הוא מצליח לפתוח את הסניץ' שקיבל בירושה, ולגלות שם את אבן האוב. הארי מסובב אותה ולילי, ג'יימס, לופין וסיריוס מופיעים לצידו והולכים יחד איתו אל המוות. כשהארי מגיע, וולדמורט לא מבזבז זמן ושולח קללת מוות לכיוונו. לתדהמתו של הארי, הוא לא מת, לעומת זאת ההורקרוקס ששכן בתוכו מת. הארי מובל אל הטירה על ידי האגריד כדי להראות לכולם שהארי, הנבחר, מת. ברצף של אירועים פתאומיים נוויל הורג את נגיני והארי מצליח להיכנס מתחת לגלימת ההיעלמות. הקרב מתחדש ואוכלי המוות מובסים, נשארו רק שני קרבות: מולי מול בלטריקס, ו-וולדמורט מול מקגונגל, סלגהורן וקינגסלי בבת אחת. מולי הביסה את בלטריקס והרגה אותה. בשניה שוולדמורט כיוון את שרביטו אל מולי, מוכן להרגה, הארי יצאה מגלימת ההיעלמות ומפתיע את כולם. הארי ו-וולדמורט כיוונו את השרביטים זה אל זה, ולבסוף הקללה של וולדמורט חזרה אליו והוא מת. לאחר התשואות, הארי מצא את רון והרמיוני ועלה איתם לחדר המנהל. שם הוא תיקן לעצמו את שרביט הצינית בעזרת שרביט הבכור. הארי הודיע לתמונה של דמבלדור שאין לו עניין באוצרות המוות והוא מחזיר אותם למקום, מלבד גלימת ההיעלמות שאותה הוא שומר. בסיום הספר הארי שואל את עצמו אם קריצ'ר יוכל להביא לו כריך למיטה