הארי פוטר ומסדר עוף-החול

מאמר זה, או פסקאות מסויימות ממנו, זקוקים להרחבהעל ידי הוספת תמונות, תבניות וכד'.אנא, עזרו לוויקיפוטרעל ידי הרחבת מאמר זה וכיסוי מלא יותר של הנושא שלו.

ז

הספרהארי פוטר ומסדר עוף החולהוא הספר ה-5 בסדרת ספרי הארי פוטר.

הספר החמישי

תוכן עניינים

עלילה[]

תקופת החופשה[]

הציפייה למקרי מוות

לאחר שובו של וולדמורט בסוף הספר הקודם מצפה הארי בכל רגע לשמוע על מקרי מוות אשר יכיר מהם כי וולדמורט פעיל, ולהפתעתו לא קורה דבר. במקביל מתחיל משרד הקסמים, המתכחש לחזרתו של וולדמורט, בערעור אמינותם של הארי ודמבלדור הטוענים כי וולדמורט אכן חזר ומציגים את דמבלדור כפרנואיד שעבר זמנו ואת הארי כנער מעורער בנפשו בעל שגעון גדלות.

תקיפת הסוהרסנים[]

בעת שהותו של הארי בביתם של דודיו תוקפים שני סוהרסנים אותו ואת בן דודו, דאדלי דרסלי, סמוך לביתם בדרך פריווט. מיד לאחר ההתקפה, בה תקף הארי את שני הסוהרסנים בעזרת לחש פטרונוס, מקבל הארי זימון למשרד הקסמים.

אל המחילה[]

מספר ימים לאחר מכן כאשר הדרסלים אינם בביתם, מגיעים לשם מספר מחברי מסדר עוף החול, ביניהם רמוס לופין, אלאסטור מודי, נימפדורה טונקס, קינגסלי שאקלבולט ואלפליאס דודג', על מנת לאסוף את הארי אל מפקדת מסדר עוף החול אשר בכיכר גרימולד מספר 12. הארי מגלה כי הבית בו שוכנת המפקדה שייך לסיריוס בלק, סנדקו וחבר ילדות של אביו, ג'יימס, ועבר במשך דורות רבים מדור לדור. בבית שוהים משפחת  וויזלי והרמיוני גריינג'ר, אשר מסבירים לו על מהות מסדר עוף החול.

השימוע[]

בהמשך החופשה מלווה הארי לשימוע במשרד הקסמים על ידי ארתור וויזלי. אדון וויזלי מופתע לגלות כי השימוע מתבצע באולם דין אשר לא השתמשו בו במשך עשרות שנים ובו בוצעו משפטי הראווה של אוכלי המוות שנתפסו בעבר, וכי השימוע נעשה בנוכחות הקסמהדרין כולו (דבר שמתבצע בדרך כלל במשפטים פליליים של קוסמים שמבצעים פשעים חמורים הרבה יותר). דמבלדור מגיע לסייע להארי, בהפתעה גמורה לו ולשאר השופטים. הוא מביא את גברת פיג, שכנתו הסקיבית של הארי, כעדת ראייה להתקפתם של הסוהרסנים במטרה להוכיח שקסם הפטרונוס בוצע במצב של סכנת חיים כהגנה עצמית. לאחר סיום השימוע, בו זוכה הארי למרות מאמציו הרבים של פאדג' להפליל אותו, מופתע הארי לפגוש את לוציוס מאלפוי, אוכל מוות ידוע, המבקר את פאדג' במשרדו.

השפעתה של פרופסור אמברידג'[]

היעדרותו של האגריד וקבלת הפרופסור אמברידג' לצוות הוגוורטס[]

כששבים החברים להוגוורטס הם מגלים כי האגריד ידידם נעדר ומשערים כי הוא עסוק עדיין בביצוע המשימה שהוטלה עליו על ידי דמבלדור.הארי רב עם שיימוס פיניגן שלא מאמין לזה שוולדמורט חזר. יחד עם זאת מתווספת לצוות המורים דולורס אמברידג' כמורה להתגוננות מפני כוחות האופל. אמברידג' היא עוזרת בכירה לשר הקסמים פאדג' והיא מונתה על ידו לתפקיד בבית הספר במטרה להגביר שם את כוחו ושליטתו של משרד הקסמים. היא מתנגדת ללמד בכיתתה קסמים מעשיים שיהוו הגנה שימושית אמיתית, מחשש שדמבלדור חפץ להקים צבא שילחם במשרד הקסמים, ובהמשך, היא ממונה לתפקיד מפקחת עליונה בבית הספר.

רון כשומר בקווידיץ'[]

רון מתקבל לקבוצת הקווידיץ' של בית גריפינדור כשומר. אך לאחר המשחק הראשון, בו נצחו הגריפינדורים, דראקו מאלפוי התגרה בהארי ורון וויזלי, ובתגובה הארי נותן לדראקו אגרוף בבטן . הארי מוחלף על ידי אחותו הצעירה של רון, ג'יני, המשחקת בתפקיד המחפשת.

סיפורו של האגריד[]

האגריד שב לבית הספר ומספר להארי, רון והרמיוני כי השליחות שהוטלה עליו הייתה לעודד את הענקים לתמוך במסדר עוף החול, הוא אומר בצער כי השליחות נכשלה מפני ששני אוכלי מוות שיכנעו כבר את חלק מהענקים אך מביע תקוה שיהיו ענקים שיצטרפו למסדר בעתיד.

אמברידג' מעבירה ביקורת[]

אמברידג', בתפקידה כמפקחת עליונה מעבירה בקורת על צוות המורים ומשאירה את האגריד ואת סיביל טרלוני, המורה לגילוי עתידות, לתקופת ניסיון, לאחר שמצאה את שניהם לא ראויים ללמד. במקרה של האגריד, נובע חוסר אהדתה של אמברידג' מהסתייגותה מ"בני כלאיים" (האגריד הוא חצי-ענק מצד אימו). אמברידג' מפטרת את פרופסור טרלוני ומעונינת להפעיל את סמכותה להביא מורה מחליף התומך בדעותיה. אבל דמבלדור מקדים אותה וממנה מורה משלו, את פירנזה הקנטאור, למורת רוחה של אמברידג'. במקביל, פאדג' מעביר תיקונים לחוק החינוך, במטרה לסייע לאמברידג' בפיקוח הוגוורטס, עד חוק #28 שהסמיך אותה סופית למנהלת.

צבא דמבלדור[]

כיון שאמברידג' אינה ממלאת את תפקידה בלימוד התגוננות מעשית, מעלה הרמיוני רעיון להקים קבוצת לימוד עבור הלימוד המעשי. היא משכנעת את הארי כי הוא המתאים ביותר לתפקיד המורה לאור הצלחותיו בהתגוננות נגד כוחות האופל של וולדמורט בשנים הקודמות. הם מקימים את צ"ד, צבא דמבלדור (שם המבטא את חששו של משרד הקסמים מדמבלדור), ומצרפים אליהם תלמידים נוספים המעוניינים בנושא. לימודי הקבוצה מתקימים בחדר הנחיצות כדי להסתיר את הפעילות האסורה מפני פרופסור אמברידג'.

במשך תקופה ארוכה מאוד חולם הארי חלום בסדר מוזר, בו הוא רץ לאורך מסדרון ארוך מתוך רצון לפתוח את הדלת בקצהו ובהמשך אף מצליח לפתוח אותה ומרגיש השתוקקות להגיע ליעד מסוים שאינו יודע מהו. בהמשך הוא מזהה כי הדלת היא דלתה של המחלקה למסתורין במשרד הקסמים.

באחד מהסיוטים הללו, כמה ימים לפני חג המולד, חולם הארי חלום בו הוא רואה את עצמו במסדרון המוביל למחלקת המסתורין, וחש את עצמו כנחש ענק התוקף את ארתור ויזלי, אביו של רון, שנמצא במקום מסיבה לא ידועה. הוא מתעורר בצעקות ומספר בבהלה לחבריו ולאחר מכן לדמבלדור את מה שקרה בעודו מאמין כי הדבר התרחש במציאות. ואכן מר וויזלי מתגלה במקום כשהוא מדמם ועליו סימני הכשת נחש. הדבר מאשש את חשדותיו של דמבלדור כי הצלקת שעל מצחו של הארי יצרה קשר בינו לבין יוצרה, הלורד וולדמורט וכי בזמן רפיון נפשי חודר הארי למחשבותיו של וולדמורט. לאחר גילוי התקיפה נודע לוולדמורט הקשר בינו להארי שעליו לא ידע עד עכשיו ודמבלדור שחושש מהשתלטות של וולדמורט על מחשבותיו של הארי מבקש מפרופסור סנייפ להעביר לו שיעורים בהלטת הכרה, שהיא פעולה המאפשרת חסימת המוח מפני חדירה חיצונית. אולם שיעורים אלה נוחלים כישלון חרוץ.

בתחילת פברואר עשרה אוכלי מוות נמלטים מאזקבאן. הידועים הם רבסטאן, רודולפוס ובלטריקס לסטריינג', ג'אגסון, אנטונין דולוחוב, אוגוסטוס רוקווד ומאלסיבר. שניים אפשריים נוספים הם גיבון ות'ורפין ראול (שמופיעים בספר השישי). תלמידי הוגוורטס, כמו שאר עולם הקסמים, מתחילים לחשוד שמשהו לא בסדר, ואולי הסוהרסנים כבר לא בחזקת המשרד.

בהמשך, מחדשת הרמיוני את הקשר עם הכתבת לשעבר של עיתון הנביא היומי, ריטה סקיטר, אשר התגלתה על ידי הרמיוני בסוף השנה הרביעית כאנימאגית לא רשומה. סקיטר, תחת האיום מצד הרמיוני לחשוף את זהותה, מראיינת את הארי בפגישה אשר נערכה בהוגסמיד, והראיון מתפרסם במגזין הפקפקן, אשר עורכו הוא אביה של לונה לאבגוד. מיד לאחר פרסום העיתון, מתרעמת אמברידג' על הרעיון ומוציאה תיקון לחוק חינוך חדש בו היא מורה על איסור להחזקת העיתון. אך הידיעה מתפשטת בין תלמידי בית הספר, וכתוצאה מכך, תלמידים רבים שינו את דעתם לגבי הארי, והפסיקו לחשוב עליו כנער מעורער בעל שגעון גדלות.

זמן קצר לאחר פרשת הראיון, באחד ממפגשי צ"ד בחדר הנחיצות, מגלה דולורס אמברידג' את הפגישה האסורה, ותופסת את הארי. על מנת להגן על-הארי מפני סילוק, טען דמבלדור כי הוא ארגן בעצמו את הקבוצה על-מנת להדיח את שר הקסמים, קורנליוס פאדג', ולרשת את מקומו, מה שהיה כלל לא נכון כמובן. דמבלדור מצליח לברוח מאנשי משרד הקסמים, בעזרתו של קינגסלי שאקלבולט. אמברידג' מתמנה לאחר בריחתו של דמבלדור למנהלת בית הספר, ומשליטה אווירה חדשה ומאיימת יותר על כל הבית ספר, אווירה שהעיקה אף על מורי בית הספר. באחד הימים, על מנת להסיח את דעתה של אמברידג' כדי לעזור להארי לדבר עם סיריוס דרך האח שבמשרדה, הקימו התאומים לבית ויזלי, פרד וג'ורג', מהומה גדולה מאוד בבית הספר. לסיום, עזבו התאומים את בית הספר, כאשר הם רכובים על המטאטאים שלהם, על מנת לפתוח את חנות התעלולים שלהם בסמטת דיאגון.

לאחר זמן קצר מוקמת פלוגת הפיקוח, קבוצת תלמידים שהוקמה על ידי אמברידג', שהייתה יד ימינו של שר הקסמים. בעזרת פלוגת הפיקוח פיקחה אמברידג' על הנעשה בבית הספר הוגוורטס. היא מינתה מספר תלמידים אשר נראו לה ראויים לתפקיד ורובם היו תלמידי סלית'רין, ובהם גם דראקו מאלפוי. לפלוגת הפיקוח הייתה סמכות להוריד נקודות גם למדריכים.

חטיפתה של פרופסור אמברידג'[]

בסוף השנה חולם הארי חלום מוזר בו הוא רואה את סיריוס כשהוא מיוסר ומעונה על ידי הלורד וולדמורט באולם הנבואות שנמצא במעמקי מחלקת המסתורין. הוא מנסה לוודא שסיריוס אינו בביתו באמצעות אבקת פלו באח שבמשרדה של אמברידג', אבל מוצא רק את גמדון הבית קריצ'ר שאומר לו כי סיריוס איננו. אמברידג' תופסת את הארי לפני שהוא מספיק לדלות מידע נוסף על מקום הימצאו של סיריוס.

אמברידג', שמגלה אותו במשרדה מנסה לכפות עליו לגלות לה עם מי דיבר והיא מבקשת מסנייפ שיקוי וריטסרום כדי לגרום להארי לספר את האמת. כשסנייפ, החבר במסדר עוף החול, נמצא בחדר צועק הארי משפט שירמוז לו על החזיון שראה, אך סנייפ מתעלם ממנו.

אמברידג' מעונינת לקלל את הארי בקללת קרושיאטוס, על מנת שיגלה לה עם מי בדיוק דיבר באח. וכדי למנוע אותה מכך מעמידה הרמיוני פנים כמי שאינה עומדת בלחץ ורוצה לגלות את הסוד. היא טוענת שהארי ניסה לספר לדמבלדור כי "הנשק הסודי" שהכינו עבורו מוכן והוא מוסתר ביער האסור. אמברידג' מצווה על הארי והרמיוני ללוות אותה אל "הנשק", ושם, בין העצים, מצליחה הרמיוני לגרום לבואם של הקנטאורים בתקווה כי יתקפו את אמברידג' אך בה ובהארי לא יפגעו מפני היותם קטינים. למרות תקוותה מעוניינים הקנטאורים לפגוע בהם אך למזלם הגיע ברגע האחרון גרעפ הענק, אחיו למחצה של האגריד, והניס את הקנטאורים. רון, יחד עם ג'יני, נוויל ולונה, הגיעו ליער בעקבות הארי והרמיוני לאחר שהצליחו לברוח מפלוגת הפיקוח ומשם המריאו על גבי ת'סטראלים אל משרד הקסמים בלונדון במטרה להציל את סיריוס.

העימות עם אוכלי המוות[]

מחלקת המיסתורין[]

כשהגיעו אל משרד הקסמים, ירדו במהירות אל מחלקת המסתורין (שם היה אמור סיריוס להמצא) וגילו כי נכנסו למלכודת של אוכלי-המוות שארבו להם שם. החלום אותו חלם הארי היה שקרי והוכנס לראשו על ידי וולדמורט, לאחר שגילה את הקשר ביניהם כשהארי הציל את מר וויזלי. מטרתו של וולדמורט הייתה להביא את הארי למחלקת המסתורין אל חדר הנבואות, על-מנת שישיג בשבילו את הנבואה שלו - נבואה אשר נובאה על הארי וקשורה לוולדמורט ואשר גילויה יאפשר לוולדמורט לדעת איך יוכל להרוג את הארי. רק אותם אנשים אשר עליהם נובאה הנבואה יכולים לשמוע אותה מבלי שתיטרף דעתם.

מותו של סיריוס בלק[]

בחדר הנבואות לוקח הארי בידו את הנבואה ואז מתגלים לפניו שנים עשרה אוכלי המוות (השבעה שידוע שנמלטו בפברואר מאזקבאן, לוציוס מאלפוי, קראב, וולדן מקנייר, נוט ואייברי) ודורשים שימסור להם אותה. כך מתפתח קרב בין ששת הילדים לאוכלי-המוות. כולם, חוץ מהארי נפגעים בדרך זו או אחרת, אך הנבואה נשארת בידו של הארי. ברגע האחרון כשנראה שלא יוכלו כבר להחזיק מעמד מצטרפים אליהם גם כמה מחברי מסדר עוף-החול ובהם דמבלדור. סנייפ, שלמעשה הבין את הרמז של הארי הוא שהזעיק אותם. במהלך הקרב נרצח סיריוס בלק כשנפגע מקללת שתק אשר הטילה לעברו בלטריקס לסטריינג' ונפל לתוך פרגוד מסתורי אשר טיבו לא ידוע עד כה. גם הנבואה נפלה והתנפצה, ובסופו של דבר אף אחד לא הצליח לשמוע את תוכנה. הארי ניסה לרדוף אחרי בלטריקס במטרה לנקום את מותו של סיריוס, היא הובילה אותו אל אולם הכניסה והארי השתמש בקללת קרושיאטוס. אחר כך מגיע לשם וולדמורט.

===הקרב נגד וולדמורט===

דמבלדור הגיע גם הוא אל האולם, ונלחם נגד וולדמורט. וולדמורט משתלט על גופו של הארי וכשהוא מדבר מתוך פיו מבקש מדמבלדור להרוג אותו. הסבל שנגרם להארי מההשתלטות על גופו היה ללא נשוא, אך ברגע ששאל את נפשו למות נזכר בסיריוס ולבו נמלא רגשות חזקים המאלצים את וולדמורט לצאת מהגוף. בינתיים הגיעו למקום אנשי משרד הקסמים שבראשם פאדג' שר הקסמים וראו את וולדמורט שברח יחד עם בלטריקס לפני שנתפס. כמה מאוכלי-מוות אחרים, ביניהם לוציוס מאלפוי, נתפסו והוכנסו לאזקבאן. מאורע זה הוכיח שאכן דמבלדור צדק באומרו במשך כל השנה שוולדמורט חזר לגופו והוא מעוניין להשתלט שוב על העולם. ====

בבית הספר[]

הארי חוזר לבית הספר, ושם מתנצל לפניו דמבלדור כי התעלם ממנו בשנה האחרונה. ומסביר לו כי רצה למנוע קשר עין ביניהם, מחשש שוולדמורט ינצל זאת על-מנת להגיע אליו. דמבלדור מספר להארי כי וולדמורט הפעיל כנגד הארי הלטת הכרה, על מנת שהארי לא יחזה שוב במעשיו, ולא ירגיש את רגשותיו, מה שיכול לגרום לו לסיכון רב. דמבלדור חושף בפני הארי את הנבואה שנאמרה עליו ועל וולדמורט זמן קצר לפני לידתו, והוא היה עד לה, אשר אומרת כי בסוף חודש יולי יוולד הילד אשר יהיה לו את הכוח להשמיד את וולדמורט וכי אף אחד מהם לא יוכל להמשיך לחיות בעוד השני חי. כידוע הארי נולד בסוף יולי אך גם נוויל לונגובטום נולד בסוף יולי ובכך שוולדמורט בחר בהארי הוא הפך אותו ליריבו השווה לו.

קשור :צבא דמבלדור,פלוגת הפיקוח,דולורס אמברידג',חדר המסתורין,משרד הקסמים,וולדמורט,בלטריקס לסטריינג'