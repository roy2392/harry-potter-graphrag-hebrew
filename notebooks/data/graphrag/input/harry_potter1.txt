הארי פוטר ואבן החכמים

27 ביוני 1997

פנטזיה

"אדון וגברת דרסלי, דיירי דרך פריווט מספר ארבע, ידעו לדווח בגאווה שהם נורמלים לגמרי - ותודה ששאלתם. לא יעלה על הדעת כי מכל האנשים בעולם דווקא הם יסתבכו בפרשיות מוזרות או מסתוריות, והרי הם פשוט לא סובלים שטויות מסוג זה."

הספר יצא לאור לראשונה באנגלית ב-30 ביוני 1997, ועובד לסרט בעל אותו שם.

תוכן עניינים

הקדשה[]

הספר מוקדש לשלוש מבנות-ביתה של ג'יי. קיי. רולינג - ג'סיקה היא ביתה הבכורה, אן הייתה אמה שמתה מטרשת נפוצה, ודי היא אחותה הצעירה.

תקציר הספר[]

תקציר הספר מצליח להעביר באופן תמציתי את עלילת הספר כולו -

הארי פוטר מעולם לא היה כוכב של נבחרת קווידיץ' שמזכה את קבוצתו בנקודות תוך כדי רכיבה על מטאטא גבוה מעל האדמה. הוא לא מכיר לחשי קסם, מעולם לא גידל דרקון מביצה, ומעולם לא עטה גלימת היעלמות.

הוא מכיר רק את חייו האומללים עםמשפחת דרסלי-דודוודודתוהאיומים ובנם הדוחהדאדלי, בריון מפונק, מגודל ושמן. החדר של הארי הוא ארון פיצפון בתחתית המדרגות, והוריו המאמצים מעולם לא חגגו את יום הולדתו.

אך כל זה עומד להשתנות כשמכתב מסתורי מגיע אליו בדואר ינשופים: מכתב עם הזמנה למקום מופלא שהארי - וכל מי שיקרא עליו - לא יוכל לשכוח לעולם. כי כאן הארי מגלה לא רק חברים,ספורט אוויריוקסמים בכל דבר, החל בשיעורים וכלה בארוחות, אלא גם גורל גדול שמחכה לו... בתנאי שהוא יצליח לשרוד!"

עלילה[]

האגריד לוקח את הארי לסמטת דיאגון, רחוב לונדוני המוסתר מהמוגלגים באמצעות קסמים, ומסייע לו ברכישת הדברים הנחוצים ללימודיו בהוגוורטס. הארי למד גם על הרכוש הרב שהוריו הורישו לו, שנמצא בגרינגוטס

כחודש לאחר מכן עוזב הארי את בית משפחת דרסלי, ובתחנתקינג קרוסעולה על רכבת האקספרס להוגוורטס. בתוך התחנה הוא מתיידד עם משפחת ויזלי, המראה לו כיצד לעלות עלרציף תשע ושלושה רבעיםשבו חונה רכבת האקספרס להוגוורטס. בזמן הנסיעה מתיידד הארי עםרון ויזלי, המספר לו כי מישהו ניסה לפרוץ לכספת בגרינגוטס. הוא פוגש לראשונה גם בהרמיוני גריינג'ר, תלמידה חכמה ממוצא מוגלגי ובעיניו מעצבנת קמעא. תלמיד נוסף בשםדראקו מאלפוי, המלווה על ידי חבריו קראב וגויל, מנסה לייעץ להארי להתרחק מרון, אך הארי דוחה זאת בגלל סלידתו מהיהירות והדעות הקדומות של מאלפוי על כל מי שאינוטהור דם(מושג שהוסבר במלואו רק בספר השני). ח

ההגעה להוגוורטס[]

ברכבת בדרך להווגוורטס הארי פוגש ילד בשם רון וויזלי שבמשך השנהרוןוהארי נהפכים לחברים הכי טובים ביחד עםהרמיוני גרינג׳ר.

לפני תחילת סעודת פתיחת השנה בהוגוורטס מתמיינים התלמידים החדשים לבתים השונים באמצעות מצנפת המיון. רוב התלמידים עוברים תהליך מיון קצר, בהם דראקו מאלפוי שנשלח לביתסלית'ריןעוד לפני שהמצנפת מונחת באופן מלא על ראשו, אך המצנפת מנהלת דיון עם הארי וטוענת בפניו כי בשל האמביציה שלו הוא מתאים יותר לסלית'רין. הארי מתנגד לכך לאור המידע השלילי שקיבל על הבית, ולבסוף המצנפת שולחת אותו לביתגריפינדורביחד עם חברו החדש רון. בזמן הסעודה הוא מביט לכיוון שולחן האוכל של המורים ומבחין במורה בשםסוורוס סנייפ, כשמייד לאחר מכן ולראשונה בסדרה חש הארי בכאב חד בצלקת שנותרה מהקללה שהטיל עליו וולדמורט. לאחר שיעור שיקויים שבו מתעמר סנייפ בהארי, הוא מבקר ביחד עם רון בבקתה של האגריד השוכנת על גבולהיער האסורשל הוגוורטס. בבקתה הם לומדים מפיו של האגריד כי השוד בגרינגוטס התרחש ככל הנראה בזמן שהארי ביקר בכספת שלו שם, והוא גם נזכר שראה את האגריד יוצא מהבנק עם חבילה קטנה.
במהלך שיעור התעופה הראשון שוברנוויל לונגבוטוםאת זרועו, ומאלפוי מנצל זאת על מנת לקחת אתכדור זיכרוןהשביר שלו, ולברוח באמצעות המטאטא המעופף שלו. הארי רודף אחריו בטיסה תוך הפגנת כישרון רב, וברגע האחרון מצליח לתפוס את הכדור שהושלך על ידי מאלפוי. מינרווה מקגונגל (סגניתו של מנהל בית הספר אלבוס דמבלדור) רואה זאת, ובמקום להעניש אותו כפי שמאלפוי תיכנן היא מצרפת אותו לקבוצת הקווידיץ'של גריפינדור בתפקיד המחפשהאחראי על לכידת הסניץ'במהלך המשחק.
לאחר מכן מערים מאלפוי על הארי ועל רון, וגורם להם להגיע לחדר המדליות של הוגוורטס לצורך עריכת דו-קרב קוסמים באמצע הלילה. אל הארי ורון מצטרפים נוויל והרמיוני. לאחר שהם כמעט ונתפסים על ידי שרת בית הספרארגוס פילץ', שקיבל מידע מראש ממאלפוי, הם מגיעים למסדרון בקומה השלישית שהכניסה אליו נאסרה בתחילת השנה, ושם מגלים כלב תלת-ראשי גדל ממדים. הם נמלטים ממנו בקושי, אך הרמיוני מצליחה להבחין כי הכלב עומד מעל דלת ברצפת המסדרון. הארי מסיק כי הכלב שומר על הכניסה למקום שבו נמצאת החבילה שנלקחה מגרינגוטס.
לאחר שרון מעליב את הרמיוני בעקבות ביצועיה הטובים בשיעור לחשים היא בורחת בדמעות לשירותים של הבנות. הארי ורון הולכים לסעודת ליל כל הקדושים, אך נאלצים לסיים אותה מוקדם מן הצפוי לאחר שקוויריניוס קווירל, המורה המגמגם להתגוננות מפני כוחות האופל, פורץ לאולם הסעודות בצעקות על כך שטרולחדר לטירה. במקביל לפינוי התלמידים למקום מבטחים ממהרים הארי ורון להזהיר את הרמיוני, שנלכדה בשירותים על ידי הטרול. הארי ורון מצליחים לגבור על הטרול, ולאחר שמספר מורים מגיעים לזירת האירוע הרמיוני נוטלת את האשמה על עצמה, ובעקבות כך הם הופכים לחברים קרובים מאוד ועושים הכל ביחד.

הגילוי אודות אבן החכמים[]

בערב שלפני משחק הקווידיץ' הראשון שלו (מול סלית'רין) רואה הארי את סנייפ מקבל טיפול רפואי מפילץ', לאחר שננשך על ידי הכלב התלת-ראשי. במהלך המשחק מאבד הארי את השליטה על המטאטא שלו, והרמיוני שיושבת בין הצופים מבחינה בסנייפ המתבונן בהארי וממלמל דבר מה. היא ממהרת לאזור שבו הוא יושב, מפילה בדרך את פרופסור קווירל, ומציתה בסתר את חלוק הקוסמים של סנייפ. הארי מצליח להשתלט מחדש על המטאטא שלו, ובולע את הסניץ' המוזהב, ומקנה לגריפינדור את הניצחון במשחק. לאחר המשחק הולכת השלישייה עם האגריד לבקתה שלו, ובמהלך השיחה הוא מסרב להאמין להם שסנייפ היה זה שניסה להרוג את הארי, אך בטעות חושף שהכלב התלת-ראשי (הנקרא "פלאפי") שייך לו, וכי הדבר שהמפלצת שומרת עליו שייך למנהל אלבוס דמבלדור ולאדם בשםניקולס פלאמל.
הארי, רון והרמיוני מנסים לחפש מידע אודות פלאמל, אך לא מצליחים בכך עד תחילת חופשת חג המולד. הארי, רון ואחיו נשארים בהוגוורטס בחג, שבמהלכו מקבל האריגלימת היעלמותמאדם לא ידוע. הארי משתמש בגלימה על מנת לחפש מידע אודות פלאמל במדור הספרים המוגבלים של ספריית הוגוורטס, אך נאלץ להימלט מסנייפ ומפילץ' שהגיעו לאזור הספרייה לאחר שספר מכושף החל לצרוח. הוא נכנס בקושי רב לכיתה שאינה בשימוש המכילה ראי המכונה "הראי של ינפתא", ובו הוא רואה את הוריו ואת אבות אבותיו. הארי מתמכר לחזיונות של הראי עד שפרופסור דמבלדור מספר לו על כך שהראי מראה לא יותר מאשר משאלת הלב החזקה ביותר של מי שמביט בו, אך אינו מעניק כל ידע או יכולות. הכתובת שעל הראי היא אנגרמה למשפט "לא את פניך אראה כי אם את משאלת לבך".
עם חזרת התלמידים מחופשת חג המולד מצליח דראקו מאלפוי להטיל קללה על נוויל לונגבוטום, והארי מנחם אותו עם שוקולד בצורת צפרדע. קלף האספנים שהיה בחפיסת הממתק מכיל הסבר שפלאמל הוא אלכימאי בן 665, שהיה היחיד שהצליח ליצור את אבן החכמים ולהפיק ממנה את סם החיים ההופך את מי ששותה אותו באופן קבוע לבן אלמוות. מספר ימים לאחר מכן משתתף הארי במשחק קווידיץ' מול ביתהפלפאף, ומצליח לתפוס את הסניץ' תוך זמן קצר. לאחר המשחק הוא מבחין בסנייפ המתגנב לשולי היער האסור, הארי טס אחריו ומאזין לחלקים מהשיחה הנוגעת לאבן החכמים, בה שואל סנייפ את פרופסור קווירל האם הוא מצא דרך לעקוף את הכלב התלת-ראשי, ומודיע לו כי עליו להחליט לאיזה צד הוא נאמן. הארי מסיק שסנייפ מנסה לגנוב את האבן, וכי קווירל הקים סביבה הגנות קסומות.
הארי, רון והרמיוני מגלים כי האגריד מגדלדרקוןצעיר בשם נורברט, דבר המנוגד לחוקי הקוסמים, ומארגנים את הברחתו לשמורה ברומניה שבה עובדצ'ארלי ויזלי, אחיו של רון. דראקו מאלפוי מצליח לחשוף את סודו של האגריד, ומנסה להסגיר אותם בזמן שהם מעבירים את נורברט לנקודת המסירה בראש מגדל האסטרונומיה. למרות היעדרותו של רון, שננשך על ידי נורברט בידו, מצליחים הארי והרמיוני להגיע בבטחה לראש המגדל. אולם, הם שוכחים שם את גלימת ההיעלמות שהביאו איתם, ולאחר שהם ונוויל שניסה להזהירם נתפסים על ידי פילץ', ומקבלים עונש והפחתה של מאה וחמישים נקודות בטורניר הבתים של הוגוורטס, דבר הגורם לגריפינדור לרדת למקום האחרון בטבלה. העונש הנוסף שלהם הוא להצטרף אל האגריד במשימה ביער האסור שמטרתה לברר את סיבת מותם של מספרחדי קרן.
לאחר שמאלפוי מותח את נוויל פעם נוספת מחליט האגריד לשלוח אותו ביחד עם הארי ועם כלב הציד שלופנג, והשלושה מגיעים לקרחת יער שבה הם רואים יצור כלשהו המכוסה בגלימה רוכן מעל גופה של חד קרן ושותה ממנה דם. מאלפוי נמלט באימה, והיצור מזנק לעברו של הארי, אך נהדף על ידי הקנטאורפירנזהשהגיע בפתאומיות. פירנזה מציע להארי לרכוב עליו בדרך אל מקום הימצאו של האגריד, ובדרך מספר לו כי שתיית דם חד קרן מסייעת להחזיק בחיים גם אדם גוסס, אך מנגד מטילה על השותה קללה נצחית שכן רציחת חד קרן נחשבת לפשע חמור ביותר. פירנזה משער כי היצור היה וולדמורט, שמנסה לשרוד עד שיצליח לגנוב את אבן החכמים. עם חזרתו לחדר המגורים שלו מגלה הארי כי מישהו החזיר לו את גלימת ההיעלמות.

המאבק בוולדמורט וסוף שנת הלימודים[]

מספר שבועות לאחר מכן הארי וחבריו נחים לאחר שסיימו את מבחני סוף השנה, אך הארי מתחיל לתהות כיצד דבר מה לא חוקי כמו ביצת דרקון הגיע לחזקתו של האגריד. כשהוא שואל את האגריד על כך הוא נענה שזר שגלימה כיסתה את ראשו קנה לו מספר משקאות בפאב הנמצא בעיירת הקוסמים שליד הוגוורטס, תוך כדי משחק קלפים, והתעניין רבות באיזה חיות האגריד מטפל על מנת שהדרקון יזכה לטיפול נאות. האגריד, שהיה כבר שיכור, סיפר לזר שכל מה שנחוץ על מנת להרדים חיה מסוכנת כמו פלאפי הוא רק לנגן לה קצת מוזיקה. הארי מסיק נכונה כי אחת ההגנות סביב האבןאינה יעילה יותר, אך לא מצליח לספר על כך לפרופסור דמבלדור כיוון שהוא זומן בבהילות למשרד הקסמיםבלונדון. הארי מנחש שסנייפ זייף את ההודעה, וכי הוא ינסה לגנוב את האבן באותו לילה.
בדרכם למסדרון של פלאפי הם נתקלים בנוויל לונגבוטום המנסה לעצור אותם כדי למנוע הורדת נקודות נוספת מגריפינדור, אך הרמיוני מצליחה לשתקו באמצעות קללת נעילת הגוף המלאה. כשהם מגיעים למסדרון מצליח הארי להרדים את פלאפי באמצעות ניגון בחליל שקיבל מהאגריד כמתנת יום הולדת. לאחר שהם קופצים דרך החור ברצפה הם נתקלים בסדרת מכשולים, שכל אחד מהם דורש כישור מסוים המאפיין רק אחד מביניהם, כאשרלוח השחמט שכושףעל ידי מינרווה מקגונגל אף גורם לרוןלאבד את ההכרה. בחדר האחרון פוגש הארי לבדו את קווירל, שקושר אותו עם חבל קסום. קווירל מודה שהוא זה שהכניס את הטרול שניסה להרוג את הרמיוני בשירותים, וכי הוא היה זה שניסה להרוג אותו במהלך משחק הקווידיץ'. קווירל מודה גם שסנייפ ניסה להציל את הארי וחשד בו לאורך כל הדרך.
קווירל מספר גם כי הוא משרתו של לורד וולדמורט, וכי לאחר שלא הצליח לגנוב את אבן החכמים מגרינגוטס החליט וולדמורט (שהיה בצורה דמויתרוח רפאים) להשתלט על גופו על מנת לשפר את סיכוייו. החפץ היחיד הנמצא בחדר עם הארי וקווירלהוא הראי של ינפתא, אך קווירל לא מצליח לראות בראי את האבן. לפי הוראתו של וולדמורט מתיר קווירל את החבלים של הארי, ומאלץ אותו לעמוד מול הראי. הארי מרגיש את האבן נופלת לתוך כיס מכנסיו ומנסה לעכב את קווירל. וולדמורט מורה לקווירל להסיר את הטורבן העוטף את ראשו, והארי מזדעזע לגלות שפניו של וולדמורט מכסים את הצד האחורי של ראשו שלקווירל. וולדמורט/קווירל מנסה לקחת את האבן מהארי, אך כשהוא נוגע בו הבשר של גופו של קווירל מתחיל להישרף. לאחר שהם ממשיכים להיאבק הארי מאבד את הכרתו.
הארי מתעורר במרפאה של הוגוורטס, שם מספר לו פרופסור דמבלדור כי הוא שרד הודות לכך שאמו הקריבה את חייה על מנת להגן עליו, ובכך העניקה לו הגנה קסומה המונעת מוולדמורט, שאינו מסוגל להבין את כוחה של האהבה, לגעת בו. וולדמורט נטש את קווירל שמת, ולדברי דמבלדור הוא ינסה לשוב באמצעים אחרים. דמבלדור הסביר להארי כי הסיבה שהצליח לקחת את האבן מהראי הייתה שהוא רצה למצוא אותה אך לא להשתמש בה, וזאת בניגוד לקווירל/וולדמורט שרצה לנצל אותה לרעה. בעקבות כך החליטו דמבלדור ופלאמל כי עדיף להשמיד את האבן.
הארי זוכה למבקרים רבים במהלך אשפוזו, בהם רון והרמיוני המסרבים לעזוב אותו. לקראת סוף האשפוז מבקר אותו האגריד המלא ברגשות אשם על כך שגילה לקווירל את סודו של פלאפי, ומעניק להארי אלבום המכיל תמונות רבות של הוריו, לילי וג'יימס. הארי נרגש מאוד מהמתנה כיוון שמעולם לא זכה לראות תמונות של הוריו.
בעקבות דליפת מידע על מה שאירע סביב הנסיון לגניבת הלילה הופך הארי לגיבור, דבר המתעצם לאחר שפרופסור דמבלדור מחליט להעניק לו, לרון, להרמיוני ולנוויל נקודות המסייעות לגריפינדור לזכות בטורניר הבתים לראשונה זה שבע שנים. אולם, בסוף השנה הוא נאלץ לחזור לבית משפחת דרסלי. עם זאת, הוא מספר לרון ולהרמיוני בשמחה רבה כי הדרסלים לא יודעים שבתור קטין הוא אינו רשאי לבצעקסמיםמחוץ להוגוורטס, וכי הדבר יגרום למצבים משעשעים רבים במהלך החופשה.

גיל

6-99